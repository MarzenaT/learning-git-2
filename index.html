<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Adam Asnyk</title>
    <link rel="stylesheet" href="css/style.css">
</head>
<body>
    <div class="container">
        <h1>Tęsknota</h1>

        <div class="poem">
            <p>Obłoki, co z ziemi wstają</p>
            <p>I płyną w słońca blask złoty,</p>
            <p>Ach, one mi się być zdają</p>
            <p>Skrzydłami mojej tęsknoty.</p>

            <p>Te białe skrzydła powiewne</p>
            <p>Często nad ziemią obwisną,</p>
            <p>Łzy po nich spływają rzewne,</p>
            <p>Czasem i tęczą zabłysną.</p>

            <p>Gwiazdy, co krążą w przestrzeniach</p>
            <p>Po drogach nieskończoności,</p>
            <p>Są one dla mnie w marzeniach</p>
            <p>Oczami mojej miłości.</p>

            <p>Patrzą się w ciemne odmęty</p>
            <p>Te wielkie ruchome słońca...</p>
            <p>I ja miłością przejęty,</p>
            <p>Patrzę i tęsknię bez końca.</p>
        </div>
    </div>
</body>
</html>
